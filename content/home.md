’t Eemgoed is een woonproject dat in 2021 is gebouwd in Oosterwold, de
zelfbouwwijk van Almere (Flevoland). Waar in Oosterwold veel bewoners hun
eigen huis ontwerpen en zelf bouwen, is ’t Eemgoed bedacht en gebouwd door een
ontwikkelaar. Het project bestaat uit 82 huishoudens, zowel gezinnen als
alleenwonenden, van alle leeftijden. In totaal wonen er ongeveer 130
volwassenen en 50 kinderen, waarvan er enkelen op ’t Eemgoed zijn geboren.

De woningen van ’t Eemgoed staan op een terrein van 7 hectare, dat grenst aan
het voedselbos Eemvallei Zuid. Aan de ene kant is er uitzicht op het
Kathedralenbos, aan de andere op de windmolens van Windpark Zeewolde.

![alt](/images/bloemen-met-woningen.jpg)

Bewoners van ’t Eemgoed kiezen bewust voor leven in verbinding met de aarde en
met elkaar. In het landschap wordt nergens, ook niet in de privétuinen,
chemische middelen gebruikt en staat het bevorderen van de biodiversiteit
voorop. In de omgang met de buren zijn samenwerking, delen en omkijken naar
elkaar vanzelfsprekend.
